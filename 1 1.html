<html>
<head><title>การเชื่อมโยงข้อมูล(Links)</title></head>
<body>
<DL><h4>ความหมายของเทคโนโลยี</H4>

ได้ดำเนินชีวิตและได้สร้างสิ่งประดิษฐ์ต่าง ๆ รวมทั้งวิธีการต่าง ๆ เพื่อแก้ปัญหาใน ชีวิตประจำวันเรื่อยมา นับตั้งแต่มนุษย์ ดำรงชีวิตด้วยการล่าสัตว์ การใช้มือเปล่า ล่าสัตว์ มนุษย์ประสบปัญหาเนื่องจาก สามารถล่าได้เฉพาะสัตว์เล็กที่มนุษย์ สามารถต่อสู้และสามารถวิ่งไล่จับได้ทัน แต่ด้วยความต้องการของมนุษย์ได้พยายาม แก้ปัญหา เพื่อล่าสัตว์ที่มีขนาดใหญ่ขึ้น สัตว์ ที่มีความปราดเปรียวว่องไวที่ไม่สามารถ ไล่จับด้วยมือเปล่า<br>
การพัฒนาเครื่องมือในการล่าสัตว์จากมือเปล่า พัฒนามาเป็นไม้ยาวๆ เพื่อทิ่มแทงขว้างใส่สัตว์ จนพัฒนามาเป็นหอกที่ทำจากไม้และหอก ที่ทำจากหินที่ขว้างได้ไกล แม่นยำขึ้น จนถึงการสร้างเป็นธนูที่สามารถล่าสัตว์ ที่อยู่ไกลและสูงขึ้นไปจากพื้นดิน ที่มนุษย์ไม่สามารถจับได้ด้วยมือเปล่า<br>
นอกจากสิ่งประดิษฐ์ดังที่กล่าวมาแล้ว มนุษย์ยังสร้างเทคโนโลยีที่เป็นเชิงวิธีการในการถนอมอาหาร เนื้อสัตว์ที่หามาได้เป็นจำนวนมาก ด้วยการลดความชื้น เช่น การตากอาหารประเภทเนื้อสัตว์ให้แห้ง เพื่อให้เก็บรักษาได้นานขึ้น เทคโนโลยีการถนอมอาหารด้วยการหมัก ดอง
มนุษย์ยุคต่อมายังศึกษาเก็บข้อมูล สังเกตการงอกของพืช การเจริญเติบโตของพืช มีการเพาะปลูก ทดแทนการหาพืชที่เป็นของป่าเพียงอย่างเดียว สามารถเก็บเกี่ยวผลผลิตของพืชที่เพาะปลูก เพื่อประทังชีวิตได้สะดวกขึ้น และอยู่ใกล้แหล่งที่พักอาศัย ไม่ต้องเสี่ยงภัยหรือไปเก็บโดยไม่มีจุดหมายว่า จะได้ตามจำนวนที่ต้องการหรือไม่ จะเห็นว่าเทคโนโลยีเป็นสิ่งที่เราสร้างขึ้นมาตั้งแต่ยุคดึกดำบรรพ์แล้ว
จึงไม่แปลกที่ในยุคปัจจุบันชีวิตของมนุษย์อยู่กับสิ่งที่มนุษย์ได้สร้างขึ้น ตลอดเวลาของการดำเนิน ชีวิตประจำวันต้องพึ่งพาเทคโนโลยีเหล่านี้ โดยที่เราไม่สามารถแยกออกจากกิจกรรมในชีวิตประจำวัน ของตนเองได้
เริ่มตั้งแต่ตื่นนอน เดิมมนุษย์อาศัยเสียงสัตว์ในธรรมชาติ เช่น เสียงไก่ขัน เสียงนกร้อง ออกหากินในยามเช้า และแสงอาทิตย์เป็นการบอกเวลา แต่ด้วยสภาวะในปัจจุบันเราต้องอาศัย นาฬิกาที่มนุษย์สร้างขึ้น เพื่อกำหนดบอกเวลาที่แม่นยำกว่าในอดีต การทำความสะอาดร่างกาย การใช้สารเคมี เช่น ยาสีฟัน สบู่ ล้วนต้องใช้เทคโนโลยีวิธีการในการผลิต การขึ้นรูปสบู่ จนถึง การบรรจุและผนึกสารเคมีของหลอดยาสีฟัน การรับประทานอาหารเช้า ต้องอาศัยเทคโนโลยีไฟฟ้า ในการหุง ต้ม ทอดอาหาร แทนการทำอาหารให้สุกโดยการใช้ความร้อนจากไฟโดยตรง เราเดินทาง ออกจากบ้านด้วยรถยนต์ส่วนตัว หรือการเดินทางโดยรถโดยสาร เราต้องอาศัยเทคโนโลยีขนส่ง เพียงเท่าที่ยกตัวอย่างมานี้ จึงยากที่ชีวิตในปัจจุบันจะแยกตัวออกจากเทคโนโลยี จึงต้องอยู่ควบคู่กับ เทคโนโลยี และใช้เทคโนโลยีอย่างคุ้มค่า ศึกษาและมีความรู้เท่าทันเทคโนโลยีที่มีการเปลี่ยนแปลง ตลอดเวลา เทคโนโลยีในวันนี้อาจจะใช้ไม่ได้ในวันข้างหน้า การยอมรับเทคโนโลยี ใช้ให้เกิดประโยชน์ และคาดการณ์เรียนรู้เท่าทันเทคโนโลยีในวันข้างหน้า จะทำให้เราอยู่ควบคู่กับเทคโนโลยีในชีวิตประจำวัน ได้อย่างมีความสุข

<A HREF=SEC1>
</DL>
</body>
</html>