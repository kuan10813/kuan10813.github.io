<html>
<head><title>การเชื่อมโยงข้อมูล(Links)</title></head>
<body>
<DL><h4>ปัจจัยการยอมรับเทคโนโลยี</H4><br>
การนำเทคโนโลยีหรือการยอมรับเทคโนโลยีของแต่ละคน หรือของแต่ละชุมชน ย่อมมีเหตุผลที่แตกต่างกันตามสภาพความต้องการและความจำเป็น รวมถึงความเชื่อและวัฒนธรรมก็ล้วนมีส่วนในการนำเทคโนโลยีหรือการยอมรับเทคโนโลยีด้วย โดยการยอมรับหรือเลือกเทคโนโลยีมาจากสาเหตุหลัก ดังนี้ <br>
<b>1.เทคโนโลยีความสะดวก</b><br>
เป็นปัจจัยให้เกิดการยอมรับเทคโนโลยี สิ่งที่ทำให้เกิดความสะดวกจะได้รับการยอมรับที่ง่าย เพราะธรรมชาติของมนุษย์ชอบความสะดวกสบาย เช่น เทคโนโลยีการสื่อสารทางโทรศัพท์จะได้รับการยอมรับที่รวดเร็ว เพราะทุกคนต้องการการสื่อสารที่สะดวก หรือเทคโนโลยีการเดินทาง การสร้างยานพาหนะจะได้รับการยอมรับจากมนุษย์ และเทคโนโลยีเหล่านี้สามารถแพร่เข้าสู่ชุมชนทุก ๆ กลุ่ม ได้อย่างรวดเร็ว<br>
<b>2.เทคโนโลยีทดแทน</b><br>
 ซึ่งเป็นเทคโนโลยีที่ช่วยแก้ปัญหาต่อความจำเป็นให้กับมนุษย์ ระบบทางเทคโนโลยีแบบนี้จะเป็นที่ต้องการและยอมรับของบุคคล ชุมชนที่กำลังเผชิญกับการขาดแคลน และมีความต้องการกำจัดปัญหาที่กำลังเผชิญให้หมดไป เช่น เทคโนโลยีการขุดบ่อบาดาล จะช่วยแก้ปัญหาให้กับพื้นที่ที่ขาดน้ำ ซึ่งชุมชนหรือกลุ่มที่กำลังมีปัญหานั้นจะให้การยอมรับและใช้เทคโนโลยีนั้นอย่างรวดเร็ว<br>
<b>3.เทคโนโลยีเพิ่มผลผลิต</b><br>
เป็นระบบทางเทคโนโลยีที่ช่วยเพิ่มผลผลิตหรือยกระดับความเป็นอยู่ให้ดีขึ้น เช่น เทคโนโลยีการสร้างตู้ฟักไข่ให้สามารถฟักเป็นตัวได้จำนวนมาก และมีอัตราการฟักเป็นตัวสูง เทคโนโลยีตู้ทำความเย็นที่ช่วยรักษาอาหารหรือผลิตภัณฑ์ให้เก็บได้นานขึ้น หรือเทคโนโลยีการฝึกทักษะการคิดแบบ Fishbone ซึ่งเป็นเครื่องมือจัดระเบียบวิธีคิดให้มีความรู้ แก้ปัญหาได้รวดเร็ว ซึ่งเป็นเทคโนโลยีวิธีการ ปัจจัยเหล่านี้ทำให้สิ่งที่ต้องการเกิดได้เร็วขึ้น ดีขึ้น จึงได้รับการยอมรับและถูกใช้อย่างแพร่หลาย<br>
<b>4.เทคโนโลยีใช้ง่าย</b><br>
เป็นขั้นตอนที่ไม่ยุ่งยาก ขั้นตอนที่สั้น ไม่มีเงื่อนไขด้านความรู้ ด้านเทคนิคของผู้ใช้มากนัก จะทำให้เทคโนโลยีนั้นถูกเลือกใช้มากกว่าเทคโนโลยีที่ใช้แก้ปัญหาเดียวกันแต่ใช้ยาก เช่น เทคโนโลยีการถ่ายภาพแบบอัตโนมัติเปรียบเทียบกับกล้องถ่ายภาพแบบปรับเลนส์และแสงด้วยตนเอง (Manual) จะพบว่าการยอมรับเทคโนโลยีกล้องแบบอัตโนมัติจะมียอดขายสูงกว่ากล้องแบบต้องปรับเลนส์ด้วยตนเอง เนื่องจากการใช้งานง่าย สะดวก ไม่ต้องมีความรู้ เพียงแค่กดปุ่มถ่ายภาพ ขั้นตอนอื่น ๆ กล้องอัตโนมัติก็ทำให้เองทั้งหมด<br>
<b>5.เทคโนโลยีต้นทุนต่ำ</b><br>
เป้นจุดเด่นที่ทำให้เทคโนโลยีนั้นถูกเลือกใช้หรือยอมรับ เทคโนโลยีที่มีต้นทุนต่ำนี้รวมหมายถึงการบำรุง ดูแลรักษา จะพบเสมอว่าเทคโนโลยีที่จะสร้างการยอมรับได้จะถูกเปรียบเทียบด้วยราคาต้นทุนการแก้ปัญหาเรื่องเดียวกัน แต่หากต้นทุนที่ต่ำกว่าย่อมได้รับการยอมรับมากกว่า หากเรามองรถยนต์ที่เป็นเทคโนโลยีเพื่อการเดินทาง ในท้องตลาดจะพบว่ารถยนต์ที่มีราคาต้นทุนของรถยนต์มีผลต่อการเลือกใช้หรือยอมรับ รถยนต์ที่ราคาถูกจะมียอดการใช้งานจำนวนมากกว่ารถยนต์ที่มีราคาสูง และบางครั้งเราจะพบว่า แม้รถยนต์ราคาถูกกว่าแต่หากมีการดูแลรักษาน้อยกว่า มีอะไหล่ที่หาง่ายและราคาถูกกว่าก็จะได้รับการเลือกและได้รับการยอมรับ<br>
<br>6.เทคโนโลยีอเนกประสงค์ </b><br>
ที่มีระบบการทำงานแก้ปัญหาได้มากกว่า ครอบคลุมกว่า ทำงานแก้ปัญหาได้ยืดหยุ่นกว่าก็จะถูกเลือกใช้มากกว่า เช่น เทคโนโลยีเครื่องมัลติฟังก์ชันที่สามารถพิมพ์งาน ออกทางเครื่องมัลติฟังก์ชัน และยังสามารถเป็นเครื่องสแกนนำข้อมูลเข้าสู่คอมพิวเตอร์ได้ และสามารถเป็นเครื่องถ่ายเอกสาร และสามารถเป็นเครื่องส่งแฟกซ์ได้ด้วย กรณีเช่นนี้เป็นความยืดหยุ่นของเทคโนโลยีนี้ซึ่งเป็นจุดเด่นทำให้ได้รับการยอมรับง่ายขึ้น<br>

<A HREF=SEC1>
</DL>
</body>
</html>