<html>
<head><title>การเชื่อมโยงข้อมูล(Links)</title></head>
<body>
<DL><h4>ความสำคัญของเทคโนโลยี</H4><br>
เทคโนโลยีมีความสำคัญกับวิถีชีวิตของมนุษย์ ดังนี้ <br>
<b>1.</b>เทคโนโลยีเกิดจากความต้องการหรือความมุ่งหมายของมนุษย์ เพื่อให้ได้ผลตามที่มนุษย์ต้องการ เช่น การเดินทาง จากการเดินที่ต้องใช้เวลามากและเหนื่อย มีข้อจำกัด มนุษย์ก็สร้างยานพาหนะในการเดินทาง ให้สามารถเดินทางด้วยความรวดเร็ว สะดวก และมีข้อจำกัดน้อยลง การสร้างรถเทียมด้วยสัตว์ รถลาก การขุดเรือเดินทางไปทางน้ำ การทำเลื่อนเพื่อเดินทางบนหิมะ หรือพื้นน้ำแข็ง เทคโนโลยีการแก้ปัญหาของแต่ละสถานที่จึงเป็นเทคโนโลยีที่แก้ปัญหาในชีวิตประจำวันของมนุษย์จากแต่ละท้องถิ่น ให้มียานพาหนะเกิดขึ้นมากมาย มีลักษณะแตกต่างกันไปเพื่อสนองต่อสภาพการใช้งาน<br>
<b>2.</b>เทคโนโลยีเกี่ยวข้องกับการใช้ทรัพยากรด้านต่าง ๆ เนื่องจากการสร้างเทคโนโลยีต้องใช้ทั้งศาสตร์ความรู้ ข้อมูลสารสนเทศ เครื่องมือ อุปกรณ์ วัสดุ ทรัพยากร พลังงาน ร่วมกันเพื่อสร้างสรรค์เทคโนโลยี หากเราศึกษาการทำสบู่เพียงก้อนเดียวก็ต้องอาศัยความรู้ การทำให้ไขมันละลายไปกับน้ำด้วยสารเคมีที่เป็นด่าง การเก็บข้อมูลนี้มาจากการสังเกตว่าน้ำจากเถ้าถ่านสามารถละลายไขมันได้ ดังนั้นจึงต้องทำให้ไขมันกับด่างรวมตัวกันด้วยความร้อน ซึ่งต้องมีการศึกษาเก็บข้อมูลว่าไขมันจากแหล่งใดที่สามารถนำมาทำสบู่ได้ และต้องใช้ทักษะในการให้ความร้อน ระยะเวลา การควบคุม ตลอดจนถึงการสร้างพิมพ์สบู่เพื่อให้สบู่คงรูปร่างเพื่อสะดวกในการนำไปใช้งาน ซึ่งจะเห็นว่าเพียงขั้นตอนการทำสบู่ก็ต้องใช้ความรู้ เครื่องมือ วัสดุ และพลังงาน<br>
<b>3.</b>เทคโนโลยีเป็นกิจกรรมของมนุษย์ ที่เกิดจากการคิด การแก้ปัญหา ทดลอง ออกแบบ ประดิษฐ์ สร้างและเป็นกระบวนการนำความรู้ ประสบการณ์ เทคนิคหรือวิธีการ หรือทักษะและทรัพยากรต่าง ๆ ไปใช้ในการแก้ปัญหา ปรับปรุงสภาพแวดล้อมและความเป็นอยู่ของมนุษย์ให้ดีขึ้น เช่น คิด ประดิษฐ์ เครื่องปรับอากาศเพื่อให้สภาพแวดล้อมและความเป็นอยู่ของมนุษย์ดีขึ้น ซึ่งกว่าจะมีเครื่องปรับอากาศอย่างทุกวันนี้ต้องเริ่มจากการใช้พัดที่สานจากใบไม้ ต่อมาเป็นพัดลมไฟฟ้า จนถึงปัจจุบันจึงมีเครื่องปรับอากาศที่ทำให้สุขสบาย มนุษย์ต้องอาศัยความรู้ทางวิทยาศาสตร์และสาขาอื่น ๆ ใช้ทักษะและทรัพยากรต่าง ๆ ผ่านการทดลอง ออกแบบจนเกิดเทคโนโลยีที่ทำงานได้ตรงตามความต้องการ<br>

<A HREF=SEC1>
</DL>
</body>
</html>