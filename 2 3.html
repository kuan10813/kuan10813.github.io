<html>
<head><title>การเชื่อมโยงข้อมูล(Links)</title></head>
<body>
<DL><h4>ปัจจัยทีทำให้เทคโนโลยีเปลลี่ยนแปลง</H4><br>
มื่อเทคโนโลยีได้ถูกสร้างขึ้นหรือได้รับการยอมรับจากชุมชน เมื่อกาลเวลาเปลี่ยนไปจะพบว่าเทคโนโลยีจะถูกปรับเปลี่ยนไปด้วยตลอดเวลา ซึ่งการเปลี่ยนหรือการพัฒนาเทคโนโลยี รวมถึงการหยุดเทคโนโลยีแล้วนำเทคโนโลยีใหม่มาทดแทนจะมีสาเหตุหรือปัจจัยที่ทำให้เกิดการเปลี่ยนแปลง ดังนี้<br>
<b>1.ปัญหาพื้นฐานในการดำรงชีวิต .</b><br>
เมื่ออใช้เทคโนโลยีไประดับหนึ่งอาจจะเกิดปัญหา จึงมีการเปลี่ยนแปลงทางเทคโนโลยี เช่น ปัญหาการเตรียมดินที่ใช้เครื่องมือจอบ เสียม และพัฒนามาใช้สัตว์ไถนา จึงสร้างคันไถ เป็นเครื่องมือเพื่อแก้ปัญหาจากการเตรียมดิน และเปลี่ยนแปลงมาใช้เครื่องจักร รถไถเนื่องจากประชากรมีจำนวนมากขึ้น จึงทำให้เกิดการแข่งขัน แย่งชิงทรัพยากร จึงเกิดการเปลี่ยนแปลงเทคโนโลยี เช่น เทคโนโลยีการผลิตอาหาร
<b>2.การแข่งขัน</b><br>
เนื่องจากประชากรมีจำนวนมากขึ้น จึงทำให้เกิดการแข่งขัน แย่งชิงทรัพยากร จึงเกิดการเปลี่ยนแปลงเทคโนโลยี เช่น เทคโนโลยีการผลิตอาหาร<br>
<b>3.การหลอมรวมทางวัฒนธรรม</b><br>
เนื่องจากมีการไปมาหาสู่แลกเปลี่ยนกันของชุมชน จึงทำให้มีการนำเทคโนโลยีจากที่หนึ่งไปใช้ และมีการปรับปรุงเปลี่ยนแปลงเทคโนโลยีเพื่อให้เข้ากับชุมชนแห่งใหม่ เช่น การทำเครื่องปั้นดินเผาของชาวจีน เมื่อนำมาสู่ชุมชนใหม่ได้ปรับเปลี่ยนรูปร่างของภาชนะ เตาเผาวัสดุให้เข้ากับชุมชนใหม่ที่ชาวจีนได้เข้ามาตั้งถิ่นฐาน<br>
<b>4.ความเจริญก้าวหน้าทางวิทยาศาสตร์.</b><br>
ซึ่งการสร้างเทคโนโลยีต้องอาศัยความรู้ทางวิทยาศาสตร์รองรับ เมื่อความรู้ทางวิทยาศาสตร์เปลี่ยน เทคโนโลยีก็ต้องเปลี่ยนแปลงตามไปด้วย<br>
<DL><h4>ผลกระทบจากการเปลี่ยนแปลง
เทคโนโลยีที่มีต่อมนุษย์</H4><br>
เมื่อเทคโนโลยีมีการเปลี่ยนแปลงย่อมกระทบกับสิ่งแวดล้อมที่ทำให้เกิดเทคโนโลยี ซึ่งการเปลี่ยนแปลงดังกล่าว มีทั้งด้านบวกที่ส่งผลดี และด้านลบที่เทคโนโลยีนั้นสร้างผลกระทบที่ไม่พึงประสงค์<br>
<b>1.ด้านการสื่อสารรวดเร็วและดีกว่าเดิม</b><br>
จากการสื่อสารแบบดั้งเดิมที่ต้องสนทนาแบบตัวต่อตัว ถูกปรับเปลี่ยนเป็นการสื่อสารระยะไกล ไม่ว่าจะเป็นการส่งแฟกซ์ การใช้วิทยุสื่อสาร การส่งอีเมล และการใช้โทรศัพท์
โทรศัพท์ 1G สื่อสารด้วยเสียง
โทรศัพท์ 2G สื่อสารด้วยเสียงและข้อความ
โทรศัพท์ 3G สื่อสารด้วยเสียง ข้อความ รูปภาพ และส่งไฟล์ข้อมูลได้
โทรศัพท์ 4G สื่อสารด้วยวิดีโอคอลเห็นหน้าระยะไกลข้ามทวีป
โทรศัพท์ 5G สื่อสารด้วยเสียง ข้อความ รูปภาพ ส่งไฟล์ข้อมูลได้ สามารถประชุมได้จากทุกพื้นที่<br>
<b>2.ความเป็นส่วนตัวลดลง</b><br>
มนุษย์ไม่จำเป็นต้องออกจากบ้านเพื่อทำกิจกรรมหลายอย่าง เพราะสามารถอยู่บ้านแล้วใช้เทคโนโลยีในการซื้อสินค้าจากผู้ค้าในแพลตฟอร์มออนไลน์ รวมถึงการใช้บริการด้านความบันเทิง เช่น การชมภาพยนตร์ออนไลน์ทดแทนการไปชมภาพยนตร์ในโรงภาพยนตร์ พฤติกรรมดังกล่าวเป็นการทิ้งร่องรอยทางอินเทอร์เน็ต ทำให้บุคคลอื่นสามารถรู้พฤติกรรม ตำแหน่งที่ตั้ง ร้านอาหารที่สั่ง สินค้าที่ซื้อ ซึ่งอาจถูกรวบรวมเก็บอย่างเป็นระบบจากผู้ค้าออนไลน์ และมีความเสี่ยงต่อความปลอดภัยในชีวิตและทรัพย์สิน หากรหัสผ่านหรือข้อมูลสำคัญถูกล่วงรู้จากบุคคลผู้ไม่หวังดี ทำให้ข้อมูลส่วนตัวถูกประกาศให้บุคคลอื่นทราบบนอินเทอร์เน็ตได้<br>
<b>3.ทำธุรกิจอยู่ที่บ้าน</b><br>
เทคโนโลยีการนำเสนอสินค้าแบบมีหน้าร้าน ได้ถูกปรับเปลี่ยนด้วยเทคโนโลยีของเครื่องมือสื่อสาร และระบบการสื่อสารที่รองรับการทำธุรกรรม สามารถแสดงสินค้าและขายสินค้าแบบ Real Time เห็นภาพในเวลาจริง เห็นสินค้าจริงผ่านวิดีโอที่เผยแพร่ทันที อีกทั้งผู้ซื้อไม่จำเป็นต้องมาดูสินค้าจริง สามารถชำระค่าสินค้าผ่านระบบธนาคารอิเล็กทรอนิกส์ บัตรเครดิต หรือการจัดระบบหน้าร้านออนไลน์ การใช้หุ่นยนต์แชตบอตจัดการตอบคำถาม รับคำสั่งซื้อสินค้า แจ้งรายการสินค้า แม้แต่เจ้าของก็ไม่สามารถทำงานได้รวดเร็วเท่าเทคโนโลยี<br>
<b>4. การเข้าถึงข้อมูลที่ดีขึ้น</b><br>
การเข้าถึงการค้นหาข้อมูลที่รวดเร็ว ซึ่งจากเดิมต้องเข้าห้องสมุด เปิดพจนานุกรม การค้นหาเบอร์โทรศัพท์จากสมุดหน้าเหลือง การค้นหาแผนที่จากสมุดแผนที่ทางหลวงสายแผ่นดิน ซึ่งเป็นเทคโนโลยีการจัดการข้อมูลยุคหนึ่ง แต่เมื่อมีเทคโนโลยีการเข้าถึงข้อมูลที่ดีขึ้น เพียงใช้คำค้นหาจากพจนานุกรมออนไลน์ การป้อนคำสั่งด้วยเสียงผ่านแพลตฟอร์ม Google บนสมาร์ตโฟน เพียงเท่านี้ข้อมูลในทุก ๆ เรื่อง ก็จะประมวลผลให้ข้อมูลที่เป็นปัจจุบัน เพื่อนำมาตอบสนองต่อผู้ใช้ข้อมูล การตรวจสอบสภาพดินฟ้าอากาศแบบทันที และพยากรณ์ล่วงหน้าอย่างแม่นยำ ข้อมูลเส้นทางแบบทันทีในขณะที่ขับรถจะสามารถแจ้งข้อมูลได้ทันทีว่าควรเดินทางด้วยเส้นทางใด ใช้เวลาน้อยที่สุด มีการจราจรติดขัดมากน้อยเพียงใด ซึ่งจำนวนข้อมูลมหาศาลสามารถเข้าถึงได้รวดเร็วจนมนุษย์แทบไม่ต้องจดจำหรือเตรียมข้อมูลใดๆ<br>
<b>5.ชีวิตสังคมเสมือนจริง</b><br>
นื่องจากการติดต่อสื่อสารทำได้ง่าย รวดเร็ว จึงก่อให้เกิดมิติของสังคมรูปแบบหนึ่งที่เกิดขึ้นจากการรวมกลุ่มเดิม และกลุ่มใหม่ที่รวมตัวกันในโลกเสมือนจริง มีการสื่อสารเป็นเครือข่าย การพูดคุยร่วมกันทำกิจกรรม อันเป็นเหตุการณ์ที่เกิดขึ้นจากสังคมออนไลน์ การแข่งขันต่อสู้กันในเกม หรือแม้แต่การแสดงความคิดเห็นในชีวิตจริงกับความเห็นในมิติของสังคมเครือข่าย ที่ผู้รับสารอาจไม่รู้ว่าเป็นการแสดงความคิดเห็นอย่างจริงใจ หรือเป็นการใช้ข้อความเพื่อเย้ยหยัน แต่สิ่งที่ได้รับกลับส่งผลกระทบทางจิตใจที่ไม่แตกต่างกัน จนอาจทำให้มนุษย์แยกไม่ออกว่ากำลังประสบกับความรู้สึกของมิติใด เช่น ขัดแย้งกันในแพลตฟอร์มเฟซบุ๊กแล้วนัดพบกันจนเกิดการกระทบกระทั่งในชีวิตจริง หรือการพูดคุยในกลุ่มไลน์ที่สร้างความตึงเครียดในการดำเนินชีวิต ซึ่งสิ่งเหล่านี้เป็นการเพิ่มเติมสำหรับผู้ใช้และได้รับผลกระทบจากเทคโนโลยี<br>
<b>6.การทำงานที่ยืดหยุ่น</b><br>
การเดินทางเพื่อการทำงานได้ถูกปรับเปลี่ยนโดยสามารถทำงานที่บ้าน (Work From Home) โดยที่ไม่กระทบต่อปริมาณงาน ทำให้การทำงานถูกปรับเปลี่ยนรูปแบบ ปรับเปลี่ยนเวลา และการกระจายตัวของพนักงานที่ไม่ต้องรวมตัวทำงานในสำนักงาน เทคโนโลยีสามารถสนองการประชุม เชื่อมต่อบุคคลจากสถานที่ต่าง ๆ เสมือนอยู่ในห้องประชุม ส่งภาพ วิดีโอ ไฟล์งานเข้าสู่ระบบเพื่อจัดเก็บ เลียนแบบการทำงานเหมือนทำงานในสำนักงานจริง ผลกระทบเช่นนี้ในอนาคตอาจมีการปรับเปลี่ยนรูปแบบสำนักงานโดยไม่ต้องมีโครงสร้างที่ต้องบรรจุพนักงานจำนวนมาก ไม่ต้องสิ้นเปลืองงบประมาณการก่อสร้าง รวมถึงการใช้พลังงานในสำนักงานที่ลดลง<br>
<b>7.การติดตามสุขภาพอย่างชาญฉลาด</b><br>
แนวโน้มเทคโนโลยีด้านสุขภาพมีความก้าวหน้า อุปกรณ์ควบคุมตรวจสอบการออกกำลังกาย เทคโนโลยีการเดินทางกิริยา การวัดค่าออกซิเจน การวัดอัตราการเต้นของหัวใจ ด้วยอุปกรณ์ประจำกาย เช่น นาฬิกา Smart Watch ที่พัฒนาให้มีความสามารถเกินกว่าการดูเวลาเท่านั้น แต่ทำให้สามารถรับรู้ข้อมูลด้านสุขภาพของตนเอง ซึ่งหากไม่มีเทคโนโลยีเหล่านี้ จำเป็นต้องได้รับการตรวจวินิจฉัยจากแพทย์ผู้เชี่ยวชาญ และเครื่องมือซับซ้อนที่มีราคาแพง<br>
<b>8.การชำระเงินแบบไม่ใช้เงินตรา</b><br>
การเปลี่ยนแปลงการชำระเงินให้เป็นเรื่องง่าย โดยไม่ต้องเดินทางไปธนาคาร รวมถึงไม่ต้องเดินทางไปจ่ายค่าน้ำประปา ค่าไฟฟ้า ค่าโทรศัพท์ หรือแม้แต่ค่าใช้จ่ายจากการซื้อขาย ธนาคารลดจำนวนพนักงานลง เนื่องจากสามารถฝากถอนผ่านแพลตฟอร์มของธนาคารทางออนไลน์ โอนเงินระหว่างกันได้ตลอด 24 ชั่วโมง โดยไม่มีวันหยุด การปรับเปลี่ยนมาใช้ E-Money แอปเป๋าตังที่ไม่ใช้เงินตรา แต่เป็นเงินอิเล็กทรอนิกส์ ซึ่งสามารถลดการพิมพ์ธนบัตร และเหรียญ ที่มีต้นทุนสูง การเปลี่ยนแปลงของการชำระเงินที่สะดวกนี้ ทำให้เพิ่มศักยภาพการเข้าถึงการซื้อขายในร้านค้าที่สามารถซื้อขายได้มากขึ้น และในทางกลับกัน ทำให้ต้องมีวินัยในการใช้จ่ายเงินเช่นเดียวกัน<br>
<b>9.ไม่ต้องรอดูทีวีพร้อมกัน</b><br>
้วยการเปลี่ยนแปลงจากการสื่อสารแบบคลื่นวิทยุโทรทัศน์มาเป็นการสื่อสารด้วยระบบดิจิทัล การส่งข้อมูลวิดีโอสตรีมมิ่งที่ไม่จำเป็นต้องรอดูรายการทีวีพร้อมกัน หากไม่ว่างอาจจะพลาดรายการที่สำคัญ การเปลี่ยนแปลงทำให้สามารถดูรายการทีวีหรือสื่อบันเทิงย้อนหลังได้ มีทางเลือกมากกว่าการดูทีวีเครื่องเดียวกัน ช่องเดียวกันพร้อม ๆ กัน จนปัจจุบันสื่อบันเทิงกับการเชื่อมต่อแบบไร้สายจึงเป็นสิ่งที่ต้องควบคู่กันไป เพราะเทคโนโลยีไร้สายที่ดูย้อนหลังได้ เป็นช่องทางทำรายได้มากกว่าการส่งสัญญาณเผยแพร่ตามผังรายการ (Broadcast) ในครั้งเดียว<br>
<A HREF=SEC1>
</DL>
</body>
</html>